# Online-learning

Διδακτικές προτάσεις και διαδραστικές δημιουργίες (Teaching proposals and interactive creations )

1\. **Ηρωϊδες της τραγωδίας**

Πρόκειται για μια σύντομη εξέταση, ένα τεστ γνώσεων που δημιουργήθηκε στο πλαίσιο της ενδοσχολικής διδασκαλίας του μαθήματος. Σκοπός είναι η ανάκληση και ο συνδυσμός πληροφοριών που αφορούν σε γυναικεία πρόσωπα-ηρωϊδες τραγωδιών των μεγάλων τραγικών Ευριπίδη και Σοφοκλή.

Μέσα από ερωτήσεις διαβαθμισμένης δυσκολίας, οι μαθητές/μαθήτριες καλούνται να μαντέψουν την ηρωϊδα της αρχαίας τραγωδίας που απεικονίζεται στο διαδραστικό περιβάλλον του **Scratch**. Οι ερωτήσεις δίνουν αρχικά πιο γενικές πληροφορίες και στη συνέχεια αναφέρονται σε πιο ειδικά και γνωστά στοιχεία των προσώπων. Στην οθόνη προβάλλεται φωτογραφία της ηρωίδας και οι μαθητές/μαθήτριες γράφουν με κεφαλαία γράμματα το όνομά της σε πλαίσιο που αναδύεται στην οθόνη. Αν δεν μαντέψουν σωστά προχωρούν στην επόμενη ερώτηση που θα τους δώσει μια επιπλέον πληροφορία για να τους βοηθήσει στην αναγνώριση του τραγικού προσώπου. Συνεχίζουν με τον ίδιο τρόπο έχοντας τη δυνατότητα για επτά προσπάθειες. Οι πόντοι που θα λάβουν για κάθε σωστή απάντηση σχετίζονται με την ταχύτητα στον χρόνο γραφής της σωστής απάντησης. Η διάδραση των μαθητών/μαθητριών συνοδεύεται από ηχητικά και οπτικά σήματα επιβράβευσης (όταν η απάντηση είναι σωστή)  ενώ όταν η απάντηση είναι λανθασμένη, εμφανίζεται η επόμενη ερώτηση. Στο τέλος, αν και οι επτά προσπάθειες είναι αποτυχημένες, η ηρωϊδα αποκαλύπτει το όνομά της. To  **Scratch** δημιουργήθηκε και χρησιμοποιείται ως τεστ γνώσεων και αξιοποίησης-εμπέδωσης πληροφοριών που αφορούν σε πρόσωπα του δράματος για τη διδασκαλία της Εισαγωγής του μαθήματος Αρχαία Ελληνική Γλώσσα και Γραμματεία Β΄Λυκείου, συγκεκριμένα της υποενότητας VII. Οι τρεις μεγάλοι τραγικοί.

Μπορείτε να το δείτε στον ακόλουθο σύνδεσμο: : https://scratch.mit.edu/projects/1018558778/


<a rel="license" href="http://creativecommons.org/licenses/by-nc-sa/3.0/gr/"><img alt="Άδεια Creative Commons" style="border-width:0" src="https://i.creativecommons.org/l/by-nc-sa/3.0/gr/88x31.png" /></a><br />Όλα τα αρχεία στο παρόν repository χορηγούνται με άδεια <a rel="license" href="http://creativecommons.org/licenses/by-nc-sa/3.0/gr/">Creative Commons Αναφορά Δημιουργού - Μη Εμπορική Χρήση - Παρόμοια Διανομή 3.0 Ελλάδα </a>.
